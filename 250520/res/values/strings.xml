<resources>
    <string name="app_name">Uygulama1</string>
    <string name="tsAciklama">Trabzonspor, 2 Ağustos 1967\'de[2] kurulan Trabzon, Türkiye merkezli spor kulübü. Özellikle futbol şubesiyle tanınan kulüp, profesyonel futbol ligleri tarihinde şampiyon olan 6 kulüpten biri ve şampiyon olmayı başaran ilk Anadolu kulübüdür. Kulübün başkanlığını Ertuğrul Doğan yapmaktadır.[3]  Trabzonspor, güncel olarak futbol branşında birinci lig düzeyinde temsil edilmektedir. Bu dalların yanında kulübün basketbol, eskrim, e-spor, voleybol, atıcılık, atletizm, boks, judo ve masa tenisi takımları mevcuttur.[4][5] Birinci lig düzeyinde kulübün toplamda 8 şampiyonluğu vardır. Bu şampiyonlukların tümü, erkeklerde 7 ve kadınlarda 1[6] olmak üzere futbol şubesine aittir. Bu başarı ile Trabzonspor, hem erkeklerde hem de kadınlarda Birinci Lig\'de şampiyon olan ilk kulüp olmuştur. Trabzonspor Futbol Takımı (erkekler), şampiyon olmuş altı takımdan biri ve İstanbul dışından şampiyon olmuş ilk takımdır.[7] Bunun yanında, futbol erkek takımı armasında yıldız bulunan -yıldız, Süper Lig\'de beş şampiyonlukta bir verilir[8]- 4 Türk takımından biridir.[9] Ayrıca kulübün 1 şampiyonluğu bulunan kadın futbol branşı 2011\'de faaliyetlerine ara verse de 2021-2022 sezonunda yeniden Kadınlar Süper Ligi\'ne kabul edilmiştir.[10][11]  Trabzonspor, espor futbol liginin katılımcıları arasındadır. Kulüp, 2023-2024 sezonunda bu ligde şampiyon olmuştur.[12]  Uzun süre bir \"futbol kulübü\" olarak anılan Trabzonspor, 2008\'de TB2L takımlarından Alpella\'yı satın alarak, ilk kez futbol dışında bir takım sporunda ikinci lig ve üzeri bir düzenlemeye katılmaya hak kazanmıştır. Trabzonspor Basket, ikinci lige terfi ettikten iki yıl sonra (2010); Türkiye Basketbol Ligi\'ne çıkmıştır. 2014-2015 sezonunda, basketbol şubesi EuroChallenge\'de finale yükselerek takım sporları baz alındığında kulüp tarihinin Avrupa kupalarındaki ilk final karşılaşmasını oynamıştır.[13] Ancak basketbol şubesi 2019 yılında kapatılmıştır.[14] Ardından sadece altyapı faaliyetleri sürdüren bir basketbol yapılanmasına gidilmiştir.</string>
    <string name="antalyaAciklama">Antalyaspor, çeşitli dallarda ve liglerde mücadele eden erkek futbol takımı ile tanınmış Türk spor kulübü. Antalya kentini liglerde temsil eden kulübün ilk şubesi olan futbol şubesi 2 Temmuz 1966 tarihinde kuruldu ve 11 Kasım 1966\'da profesyonel liglere adım attı.[2]  Antalyaspor A.Ş., Antalyaspor Kulübü ve Antalyaspor Vakfı olarak ayrılan kulüpte, şirket sadece futbol yönetiminden sorumlu bir kuruluştur. Antalyaspor Kulübü ise bünyesindeki atletizm, bisiklet, boks, buz hokeyi, cimnastik, espor, judo, kick boks, masa tenisi, okçuluk, sutopu, taekwondo, triatlon, voleybol ve yüzme dallarında etkinlik gösterir. Lakapları \"Akrep\" olan kulübün renkleri kırmızı-beyazdır.  Antalyaspor\'un arması beyaz zemin üzerine kırmızı renkle oluşturulmuş bir çemberle çevrelenmiştir. Çemberin ortasında kırmızı renkte Antalya\'nın sembollerinden Yivli Minare ve onun altında da kulübün kuruluş tarihi olan 1966 yazısı vardır. Minarenin iki yanında çemberin kenarlarıyla paralel açıda kırmızı renkli A ve S harfleri armayı tamamlar.</string>
    <string name="kayseriAciklama">Kayseri emniyet müdürü Kamuran Korkmaz ve meslektaşları kulübü 1975 yılında Emniyetspor adıyla kurdular. Kulübün kuruluş amacı şu şekilde açıklanıyor: Dernek bütün spor dallarında amatör ruhlu sporcular yetiştirmek gençleri topluma yararlı bireyler haline getirmek, sevgi ve saygıyı yerleştirmek amacındadır.  Kulüp 13 yıl Amatör Ligde mücadele ettikten sonra 1988 yılında şampiyon olarak 3. Lig\'e yükseldi, Emniyet takımlarının ligden çekilmesi gerektiği yönünde Emniyet Genel Müdürlüğünce karar verilince Kayseri Emniyet Müdürü Yaşar Gökışık\'ın gayretleri ile sivil bir yönetim oluşturularak siyah-beyaz renkler ile Kayseri Erciyesspor ismi yeniden canlandırılmıştır. 3-4 sezon bu isim ve renklerde mücadele eden Kayseri Erciyesspor, Kayseri Büyükşehir Belediyespor ile birleşerek mavi-beyaz renkler ile Büyükşehir Belediye Erciyesspor ismi ile 3. Lig\'de mücadelesine devam etmiştir. Bir süre sonra kulüp Melikgazi Belediyespor\'a devredilmiş ve renkleri kırmızı-sarı olmuştur.  İş insanı Hacı Boydak kulübü 1999 yılında devralmıştır. Forma rengini sarı-lacivert ve kulübün ismini Hacılar Erciyesspor olarak değiştirmiştir. İlk yılında Türkiye 2. Ligi\'ne çıkmıştır. 2000-01 sezonunda grubunu lider olarak bitirip play-off oynama hakkı kazanmıştır. Play-off\'ta başarılı bir sezon geçirmiş ve ligi 6. bitirmiştir. 1. Lig\'de oynamayı hak kazanmıştır.  Sezon sonunda Hacı Boydak, Büyükşehir Belediye Başkanı Mehmet Özhaseki ile görüşerek Kayserispor ve Hacılar Erciyesspor\'u birleştirip güçlü bir ekip oluşturma kararı almıştır. Hacılar Erciyesspor\'dan bazı futbolcular Kayserispor\'a aktarılmıştır. Yönetimine 23 Haziran 2001 tarihinde Memduh Büyükkılıç getirilmiştir. Takımın ismi Erciyesspor, forma rengi ise Kırmızı-Sarı olarak değiştirilmiştir. 2001-02 sezonunda 2. Lig A Kategorisi\'nden küme düşmüştür. 2002-03 sezonunda 2. Lig\'e düştüğü sezon tekrar şampiyon olarak 1. Lig\'e yükselmiştir.  2003-04 sezonunda 2. Lig A Kategorisi\'nde şampiyon olarak Süper Lig\'e çıkan Kayseri Erciyesspor, 9 Temmuz 2004 tarihinde yapılan genel kurul ile adını, logosunu, renklerini Kayserispor ile değiştirdi.[1] Kurul sonrası takımın adı Kayserispor oldu.</string>
    <string name="samsunAciklama">Samsunspor, Samsun merkezli faaliyet gösteren dernek yapısındaki Türk çok takımlı spor kulübü. 1927 yılında siyah-beyaz renklerle kurulan kulüp 30 Haziran 1965\'te kırmızı-beyaz renkleri benimseyerek profesyonel liglere katılmış olup resmî kuruluş tarihi de bu tarih olarak kabul edilmektedir.  Geçmişte sekiz farklı branşta faaliyet gösteren kulübün günümüzde yalnızca profesyonel liglerde mücadele eden basketbol ve futbol takımları bulunmaktadır. Basketbol takımı en üst seviye lig olan Basketbol Süper Ligi\'nde bulunurken futbol takımı ise en üst seviye lig olan Süper Lig\'de yer almaktadır. İki takım iç saha maçlarını 19 Mayıs Stadyumu ve Mustafa Dağıstanlı Spor Salonu\'nda oynamaktadırlar.  Samsunspor, bir diğer Karadeniz ekibi olan Trabzonspor ile büyük çekişme içerisindedir. Ayrıca kulübün Karadeniz takımlarıyla oynadığı tüm maçlar Karadeniz derbisi olarak adlandırılmaktadır. Takımın ilk formaları düz kırmızı ve düz beyaz takım formalardan oluşmaktadır. Şimdiye dek Onur Anıtı figürü sabit kalmak üzere birçok farklı arma kullanan kulübün güncel arması ise kırmızı renk şeritler içerisindeki beyaz zemin üzerine yine Onur Anıtı\'nın siyah renkli silüeti yerleştirilerek oluşturulmuştur.  Kulübün Haziran 2018 itibarıyla ₺55,5 milyon borcu bulunmaktayken, bu borçlar, Ağustos 2018\'de kulüpten ayrı bir yapı hâlini alarak futbol branşını temsil eden şirkete aktarılmıştır ve günümüzde kulübün borcu bulunmamaktadır.</string>
</resources>